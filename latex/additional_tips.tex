\section{Cinque consigli aggiuntivi}

\begin{enumerate}

%1
\item \textbf{Non sottovalutare mai i \emph{log}} \\
Proprio cinque minuti fa un mio collega mi ha scritto la seguente frase: «Ho un problema in produzione e dai \emph{log} non riesco a capire nulla. Puoi aiutarmi?». Pensate quanto costerà questa \emph{hotfix}: due persone per almeno due ore, per un problema che potrebbe essere risolto da una singola persona nel giro di poco tempo. Un buon sistema di \emph{logging}, seguendo degli standard (in alcuni casi imposti per legge), può salvarti da brutte situazioni più spesso di quanto immagini. \\
Usa dunque tutti i livelli di \emph{log} (i più usati sono \texttt{INFO}, \texttt{DEBUG}, \texttt{WARN}) adeguatamente e ringrazierai il giorno di averli inseriti nel codice.

%2
\item \textbf{Ricrea in locale un ambiente simile a quello in cui si effettua il \emph{deploy}} \\
Ricrea in locale l’ambiente di sviluppo o produzione. Ti eviterà di pronunciare la famigerata frase «A me in locale va», che è fastidiosissima e ormai non più accettata come giustificazione. Con strumenti come Docker è possibile ricreare l’ambiente adeguatamente senza troppi fronzoli.

%3
\item \textbf{Leggi il codice degli altri} \\
Per migliorare la propria abilità da programmatore si può leggere il codice di altri progetti. Molti grandi progetti di successo oggi sono \emph{open-source}, quindi vale la pena dare un’occhiata per scoprire nuovi modi di implementare codice e di applicare degli standard. È un po’ come leggere un buon libro: alla fine ti rimane qualcosa e al contempo hai avuto l’occasione di rivivere le nottate di qualche altro collega.

%4
\item \textbf{Proponi miglioramenti} \\
Proponi qualsiasi cosa, metti in campo le tue idee per migliorare lo sviluppo di un progetto. Si può proporre metodi o tecniche per minimizzare i tempi organizzativi (ad esempio su come diminuire i tempi di uno \emph{stand-up meeting} usando Scrum) oppure su come scrivere i commenti di un \emph{commit}. Tutto è utile, se proposto per migliorare la vita del team.

%5
\item \textbf{Partecipa ai meetup} \\
Fare parte di \emph{community} fuori dal contesto lavorativo può aiutare ad ingrandire il bagaglio culturale e tecnico di un professionista. Informati su gruppi attivi nella tua zona o nel tuo quartiere, partecipa ai \emph{meetup} organizzati e studia sempre nuove tecnologie che potrebbero interessarti.


\end{enumerate}